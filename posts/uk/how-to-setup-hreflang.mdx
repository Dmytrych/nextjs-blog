---
title: "SEO для локалізованого сайту: Додаємо атрибут hreflang"
description: Як додати атрибут rel="alternate" hrefLang="en" до вашого сайту. Часті помилки та їх вирішення. Значення hreflang для SEO.
date: '2023-06-03'
---

## Що таке hreflang Атрибут?

Атрибут `hreflang` є частиною HTML тега, повним записом якого є:

```
<link rel="alternate" href="https://example.com" hreflang="uk-ua" />
```

Наявність цього тегу каже, що сторінка, на якій він розміщений - **має переклади іншими мовами**.

Даний тег призначений для полегшення індексації вашого сайту пошуковиками. Google використовує "hreflang" для визначення, яку саме версію сторінки пропонувати до показу користувачеві.

### Використання hreflang

Наприклад, ви маєте сайт, локалізований двома мовами: головною мовою - **українською**, та додатковою - **англійською**. В такому випадку, ваш тег `<head>` повинен містити наступне:

```
<head>
  ...
  <link rel="alternate" hrefLang="en" href={`https://example.com/en`} />
  <link rel="alternate" hrefLang="uk-UA" href={`https://example.com/uk`} />
  <link rel="alternate" hrefLang="x-default" href={`https://example.com`} />
  ...
</head>
```

В даному прикладі, атрибути `hrefLang` містять назви локалізацій.

Зверніть увагу, значення `hreflang` для української локалізації: крім значення мови перекладу, він має ще й вказаний регіон "UA". Таким чином, для іншого регіона можна створити свою локалізацію цією мовою. Проте, якщо регіон не важливий - його можна опустити, наприклад на локаль `en` потраплять і користувачі з `en-NZ`, і з `en-US`.

Значення `x-default` використовуватиметься пошуковиком у разі, якщо локаль користувача не співпаде з жодною з перелічених. Тоді користувачеві повернеться сторінка, вказана в тегу з `x-default`.

### Значення Атрибута href

Є нюанс пов'язаний зі значенням атрибута `href` - посилання на локалізовану сторінку **має бути повне**, разом з `https://` та доменним ім'ям. Google **не сприйме** посилання `example.com/en`, `/en` та інші.

## Розповсюджені Помилки

1. Переконайтеся що кожна з версій сторінки має посилання(Return link) на усі доступні варіанти локалізацій.

Припустимо, що ми маємо дві версії однієї сторінки - мовами X та Y. З цього випливає, що сторінка X повинна мати теги `link`, що мають "hreflang=X" і "hreflang=Y".

Ідентичні `hreflang` повинна мати і сторінка Y. Якщо сторінка Y не матиме, наприклад, `hreflang=X`, то Google відмовиться її індексувати.

2. Перевірте, що ви вказали значення саме у форматі [ISO_639-1](https://en.wikipedia.org/wiki/List_of_ISO_639-1_codes). Назви локалізацій у цьому стандарті відрізняються від кодів країн. Як приклад, ви могли вже помітити, що локалізація "uk" означає українську локалізацію. Британська ж локалізація позначається як "gb".

3. Вказана локалізація "hreflang" повинна відповідати значенню, вказаному у тегу `<html lang="">`. Значення цього атрибута повинне мінятися разом з локалізацією.

4. Не вказаний або помилковий `x-default`.

5. Вказане відносне(relative), а не абсолютне значення `href`. Правильним буде лише посилання формату "https://example.com/en", а не "example.com/en", чи "/en".

### Як перевірити правильність проставлених hreflang на своєму сайті?

Для автоматичного аналізу помилок пов'язаних з локалізацією я раджу сайт https://technicalseo.com/tools/hreflang/. Хоча за пошуком в Google можна знайти більше подібних сервісів.

[Більше цікавих статей](/).